<!doctype html>
<html>
<head>
<meta charset="utf-8">
<title>Kisah 25 Nabi dan Rasul</title>
<meta name="viewport" content="width=device-width, initial-scale=1"> 

<link href="style.css" rel="stylesheet" type="text/css">


</head>

<body>

    <div id="header">
<div id="headbox"><h2>Kisah 25 Nabi dan Rasul</h2></div>
</div>

<div id="single">
    	<div id="isi">
        
        <h2>Nabi Isa A.S</h2>
        
<p>Seorang lagi Nabi Allah yang diceritakan dari kecil di dalam al-Qur'an ialah  Isa. Baginda diutus kepada kaum Bani Israil dengan kitab Injil yang diturunkan  sebelum al-Qur'an.</p><p>Di dalam al-Qur'an, Nabi  Isa disebut dengan empat panggilan iaitu <i>Isa</i>, <i>Isa putera</i>  <i>Mariam</i>, <i>putera Mariam</i>, dan <i>al-Masih</i>.</p><p>Ibunya seorang yang sangat  dimuliakan Allah. Dia memilihnya di atas semua perempuan di semua alam.  Firman-Nya, "Dan ketika malaikat-malaikat berkata, 'Wahai Mariam, Allah memilih  kamu, dan membersihkan kamu, dan Dia memilih kamu di atas semua perempuan di  semua alam'" (3:42).</p><p>Mariam, ibu Nabi Isa,  telah menempuh satu ujian yang amat berat daripada Allah. Dia dipilih untuk  melahirkan seorang Nabi dengan tanpa disentuh oleh seseorang lelaki. Dia adalah  seorang perempuan yang suci.</p><p><b>Kelahiran</b></p><p>Kelahiran Nabi Isa  merupakan suatu mukjizat kerana dilahirkan tanpa bapa. Kisahnya diceritakan di  dalam al-Qur'an. Di sini, ceritanya bermula dari kunjungan malaikat kepada  Mariam atas perintah Allah. Ketika itu, malaikat menyerupai manusia dengan tanpa  cacat. Kemunculan malaikat membuat Mariam menjadi takut lalu berkata,  <br /> <blockquote>"Aku  berlindung pada Yang Pemurah daripada kamu, jika kamu bertakwa (takut kepada  Tuhan)!'</p><p>Dia   (malaikat) berkata, 'Aku hanyalah seorang rasul yang datang daripada Pemelihara  kamu, untuk memberi kamu seorang anak lelaki yang suci.'"  (19:18-19)<br /></blockquote>
 Pada ayat  yang lain, diceritakan bahawa malaikat yang datang itu telah memberi nama kepada  putera yang bakal dilahirkan. Nama itu diberi oleh Allah, dan dia (Isa) akan  menjadi terhormat di dunia dan akhirat sambil berkedudukan dekat dengan Tuhan.  Ayatnya berbunyi:<br /> 
 <blockquote>"Wahai Mariam, Allah  menyampaikan kepada kamu berita gembira dengan satu Kata daripada-Nya, yang  namanya al-Masih, Isa putera Mariam, terhormat di dunia dan di akhirat, daripada  orang-orang yang didekatkan." (3:45)<br /></blockquote>
  Kemudian  Mariam bertanya,<br /> 
  <blockquote>"Bagaimanakah aku akan ada seorang anak lelaki sedang tiada seorang  manusia pun menyentuhku, dan bukan juga aku seorang jalang?"  (19:20)<br /></blockquote>
   Malaikat  menjawab, 
   <blockquote>"Dia  (Allah) berkata, 'Begitulah; Pemelihara kamu telah berkata, 'Itu mudah bagi-Ku;  dan supaya Kami membuat dia satu ayat (tanda) bagi manusia, dan satu pengasihan  daripada Kami; ia adalah perkara yang telah ditentukan'"  (19:21).<br /></blockquote>
    <p>Maka  lahirlah Isa putera Mariam lebih enam ratus tahun sebelum Nabi Muhammad  dilahirkan. Allah membuat Nabi Isa dan ibunya satu ayat (tanda) bagi manusia,  iaitu tanda untuk menunjukkan kebesaran-Nya (23:50).
  </p>
    </p>
    <p>Allah juga  menyatakan bahawa Nabi Isa adalah seperti Adam, walaupun Adam diwujudkan tanpa  ibu dan bapa. Kesamaan mereka berdua adalah pada ciptaan. Kedua-duanya dicipta  daripada tanah (3:59). Itu menunjukkan mereka  adalah manusia biasa, kerana manusia dicipta daripada tanah.</p><p><b>Kerasulan dan  Kenabian</b></p><p>Isa adalah seorang Nabi  dan juga seorang Rasul. Baginda dan beberapa orang rasul telah dilebihkan Allah  daripada rasul-rasul lain. Ada yang Dia berkata-kata kepadanya, ada yang Dia  menaikkan darjat, dan bagi Isa, Dia memberi bukti-bukti yang jelas serta  mengukuhkannya dengan Roh Suci. Firman-Nya:<br /> <blockquote>"Dan rasul-rasul itu,  sebahagian Kami melebihkan di atas sebahagian yang lain. Sebahagian ada yang  kepadanya Allah berkata-kata, dan sebahagian Dia menaikkan darjat. Dan Kami  memberikan Isa putera Mariam bukti-bukti yang jelas, dan Kami mengukuhkan dia  dengan Roh Qudus (Suci)." (2:253)<br /></blockquote>
     Namun begitu, manusia  dilarang oleh Allah untuk membeza-bezakan antara para rasul dan Nabi. Larangan  itu berbunyi,<br /> 
     <blockquote>"Katakanlah, 'Kami percaya  kepada Allah, dan apa yang diturunkan kepada kami, dan apa yang diturunkan  kepada Ibrahim, dan Ismail, dan Ishak, dan Yaakub, dan puak-puak, dan apa yang  diberi kepada Musa, dan Isa, dan apa yang diberi kepada Nabi-Nabi daripada  Pemelihara mereka. Kami tidak membeza-bezakan seorang pun antara mereka, dan  kepada-Nya kami muslim.'" (2:136)<br /></blockquote>
      <p>Akibat membeza-bezakan  Nabi atau Rasul dapat dilihat pada hari ini, iaitu Nabi Isa dipercayai oleh  sesetengah pihak sebagai Tuhan atau anak Tuhan, dan Nabi Muhammad, dianggap  macam Tuhan, yang berhak membuat hukum agama.
  </p>
      </p>
      <p><b>Ajaran</b></p>
      <p>Oleh  kerana Isa seorang Nabi baginda diberi sebuah Kitab, Injil, yang mengandungi  petunjuk dan cahaya untuk menjadi pegangan Bani Israil. Selain menyuruh Bani  Israil menyembah Allah dengan mentaati Injil, baginda mengesahkan kitab Taurat  yang diturunkan sebelumnya. Dua firman Allah menjelaskannya di sini,  berbunyi:<br /> <blockquote>"Dan Kami  mengutus, menyusuli jejak-jejak mereka, Isa putera Mariam, dengan mengesahkan  Taurat yang sebelumnya; dan Kami memberinya Injil, di dalamnya petunjuk dan  cahaya," (5:46) dan,</p><p>"Aku (Isa)  hanya mengatakan kepada mereka apa yang Engkau memerintahkan aku dengannya:  'Sembahlah Allah, Pemelihara aku dan Pemelihara kamu.'"  (5:117)<br /></blockquote>
       Turut disebut di dalam Injil (dan Taurat) ialah berita mengenai  kedatangan seorang Nabi berbangsa Arab, atau ummiy (7:157), dan janji dikurniakan Taman  atau Syurga bagi orang-orang yang berperang di jalan Allah (9:111). Janji itu juga didapati di  dalam Taurat dan al-Qur'an. 
       </p><p>Ketika  baginda diutus, manusia sedang berselisih dalam hal agama. Maka kedatangannya  adalah juga untuk memperjelaskan apa yang diperselisihkan. Firman  Allah:<br /> <blockquote>"dia (Isa) berkata, 'Aku  datang kepada kamu dengan kebijaksanaan, dan supaya aku memperjelaskan kepada  kamu sebahagian apa yang dalamnya kamu memperselisihkan; maka kamu takutilah  Allah, dan taatlah kepadaku.'" (43:63)<br /></blockquote>
        Baginda juga memberitahu  tentang kedatangan seorang rasul selepas baginda, yang namanya akan dipuji. Ayat  yang mengisahkannya berbunyi:<br /> 
        <blockquote>"Wahai Bani Israil,  sesungguhnya aku (Isa) rasul Allah kepada kamu, mengesahkan Taurat yang sebelum  aku, dan memberi berita gembira dengan seorang rasul yang akan datang selepas  aku, namanya <i>ahmad</i> (dipuji).u201d (61:6)<br /></blockquote>
        <p><b>Pengikut  setia</b>
          </p>
        </p>
        <p>Seperti Nabi atau Rasul  yang lain, baginda mempunyai pengikut-pengikut yang setia dan juga yang tidak  setia atau yang menentang. Pengikut-pengikutnya yang setia percaya kepada Allah  dan kepadanya. Mereka adalah muslim. Firman Allah:<br /> 
        </p>
        <blockquote>"Dan ketika Aku mewahyukan  pengikut-pengikut yang setia, 'Percayalah kepada-Ku, dan rasul-Ku'; mereka  berkata, 'Kami percaya, dan saksilah Engkau akan kemusliman kami.'"  (5:111)<br /></blockquote>
         Pengikut-pengikut yang  setia pula menjadi penolong-penolong, bukan baginya tetapi bagi Allah.  Firman-Nya:<br /> 
         <blockquote>"Berkatalah  pengikut-pengikutnya yang setia, 'Kami akan menjadi penolong-penolong Allah;  kami percaya kepada Allah, dan saksilah kamu akan kemusliman kami.'"  (3:52)<br /></blockquote>
          Begitu juga bagi  pengikut-pengikut setia Nabi-Nabi lain, termasuk Muhammad. Semuanya menjadi  penolong-penolong Allah, untuk melaksana dan menyampaikan mesej-Nya. Firman  Allah:<br /> 
          <blockquote>"Wahai orang-orang yang  percaya, jadilah kamu penolong-penolong Allah, sebagaimana Isa putera Mariam  berkata kepada pengikut-pengikut yang setia, 'Siapakah yang akan menjadi  penolong-penolong aku bagi Allah?' Pengikut-pengikut yang setia berkata, 'Kami  akan menjadi penolong-penolong Allah.'" (61:14)<br /></blockquote>
          Walau bagaimana pun,  pengikut-pengikut Nabi Isa yang setia memerlukan bukti selanjut untuk megesahkan  kebenarannya dan supaya hati mereka menjadi tenteram. Untuk itu mereka memohon  sebuah meja hidangan dari langit. Kisahnya berbunyi begini:<br /> 
           <blockquote>"Dan apabila  pengikut-pengikut yang setia berkata, 'Wahai Isa putera Mariam, bolehkah  Pemelihara kamu menurunkan kepada kami sebuah meja hidangan dari  langit?' </p><p>Dia (Isa) berkata, 'Kamu  takutilah Allah, jika kamu orang-orang mukmin.'<br /></blockquote> <blockquote> Mereka berkata, 'Kami  menghendaki untuk memakan daripadanya, dan hati kami menjadi tenteram, supaya  kami mengetahui bahawa kamu berkata benar kepada kami, dan supaya kami adalah  antara para saksinya.'" (5:112-113)<br /></blockquote>
           Justeru itu, Isa memohon  kepada Allah,<br /> 
            <blockquote>"Ya Allah, Pemelihara  kami, turunkanlah kepada kami sebuah meja hidangan dari langit, yang akan  menjadi bagi kami satu perayaan, yang pertama dan yang akhir bagi kami, dan satu  ayat (tanda) daripada Engkau. Dan berilah rezeki untuk kami; Engkau yang terbaik  daripada pemberi-pemberi rezeki." (5:114)<br /></blockquote>
            <p>Allah mengabulkan  permintaannya. Lantas, meja hidangan yang turun menjadi satu lagi mukjizat bagi  Nabi Isa. Dan ia juga menjadi nama sebuah surah di dalam al-Qur'an, iaitu surah  kelima, al-Maidah.
  </p>
            </p>
            <p><b>Mukjizat</b></p>
            <p>Selain daripada kelahiran  yang luar biasa dan meja hidangan, Nabi Isa telah dikurniakan dengan beberapa  mukjizat lain. Ayat berikut menjelaskannya:<br /> <blockquote>"Ketika Allah berkata,  'Wahai Isa putera Mariam, ingatlah akan rahmat-Ku ke atas kamu, dan ke atas ibu  kamu, apabila Aku mengukuhkan kamu dengan Roh Qudus (Suci), untuk  <b>berkata-kata</b> kepada manusia di dalam buaian dan setelah dewasa ..... dan  apabila kamu mencipta daripada tanah liat, dengan izin-Ku, yang seperti bentuk  burung, dan kamu menghembuskan ke dalamnya, lalu jadilah ia seekor  <b>burung</b>, dengan izin-Ku, dan kamu menyembuhkan <b>orang buta</b>, dan  orang <b>sakit kusta</b>, dengan izin-Ku, dan kamu mengeluarkan orang yang  <b>mati</b>, dengan izin-Ku' ..... lalu orang-orang yang tidak percaya antara  mereka berkata, 'Tiadalah ini, melainkan sihir yang nyata.'"  (5:110)<br /></blockquote>
            Walaupun Nabi  Muhammad hanya diberi satu mukjizat, manusia ditegah daripada berkata bahawa  Nabi Isa adalah lebih mulia daripada Nabi Muhammad. Kerana, seperti yang sudah  maklum, amalan membeza-beza para Nabi dan Rasul dilarang Allah. (Sila rujuk  Tidak Mempercayai Mukjizat Nabi?)  
            </p><p>&nbsp;</p>
            <p><b>Wafat</b></p>
            <p>Tidak seperti kepercayaan  sesetengah orang iaitu Nabi Isa tidak wafat semasa disalib tetapi diangkat naik  ke langit. Sebenarnya, Nabi Isa telah wafat di bumi, namun bukan disalib.  Baginda telah wafat selepas peristiwa penyaliban ke atasnya di sebuah tempat  lain yang tidak diceritakan di dalam al-Qur'an. Besar kemungkinan baginda telah  melarikan diri dari tempat baginda dijatuhkan hukum.</p><p>Bukti yang menunjukkan  baginda telah wafat di bumi terdapat pada ayat-ayat berikut:<br /> <blockquote>"Apabila Allah berkata,  'Wahai Isa, Aku akan mematikan kamu, dan menaikkan kamu kepada-Ku, dan  Aku membersihkan kamu daripada orang-orang yang tidak percaya .....'"  (3:55)<br /></blockquote> <blockquote>"Dan aku (Isa) seorang  saksi ke atas mereka selama aku di kalangan mereka; tetapi setelah Engkau  mematikan aku, Engkau Sendiri adalah penjaga ke atas mereka; Engkau saksi  atas segala sesuatu." (5:117)<br /></blockquote>
            Akan tetapi, sebahagian  daripada kaum Bani Israil mengatakan bahawa mereka telah membunuhnya disalib.  Allah mengatakan yang sebaliknya pula. Apa yang berlaku hanya satu kesamaan  sahaja. Firman-Nya:<br /> 
             <blockquote>"ucapan mereka, 'Kami  telah membunuh al-Masih, Isa putera Mariam, rasul Allah.' Tetapi mereka tidak  membunuhnya, dan tidak juga menyalibnya, tetapi hanya satu kesamaan yang  ditunjukkan kepada mereka. Orang-orang yang berselisih mengenainya benar-benar  dalam keraguan terhadapnya; mereka tidak ada pengetahuan mengenainya, kecuali  mengikuti sangkaan; mereka tidak membunuhnya, yakinlah."  (4:157)<br /></blockquote>
             Telah wujud lagi  kepercayaan terhadap Nabi Isa yang tidak disahkan Allah di dalam al-Qur'an,  iaitu baginda akan muncul lagi di bumi buat kali kedua. Itu tidak benar. (Sila  rujuk artikel Menanya  Ustaz: kedatangan Imam Mahadi &amp; Nabi Isa dan  Imam Mahadi di ruangan Soalan Lazim. Terima kasih.)</p><p>&nbsp;</p>
             <p><b>Terpesong</b></p>
            <p>Setelah  Isa wafat, beberapa perkara telah berlaku. Pertama, orang-orang yang mengaku  pengikut baginda telah menubuhkan sistem berahib, atau berpaderi, atau sistem  berulama dalam agama. Sistem itu tidak dianjurkan oleh Allah.  Firman-Nya:<br /> <blockquote>"Dan  rahbaniyah (sistem berahib) yang mereka reka - Kami tidak menuliskan  (menetapkan) untuk mereka" (57:27).<br /></blockquote>
            Kemudian,  antara mereka bersetuju untuk mengangkat Nabi Isa sebagai Tuhan atau anak Tuhan,  mungkin kerana kelahiran yang luar biasa dan mukjizat-mukjizatnya. Mereka yang  berbuat demikian telah terpesong dalam kepercayaan lalu menjadi kafir.  Firman-Nya:<br /> 
             <blockquote>"Merekalah  orang-orang yang tidak percaya (kafir), yang berkata, 'Sesungguhnya Allah, Dia  ialah al-Masih putera Mariam'" (5:17), dan<br /></blockquote> <blockquote>"orang-orang Kristian berkata, 'Al-Masih ialah putera Allah.' Itu adalah  ucapan daripada mulut mereka, menurut ucapan orang-orang yang tidak percaya  sebelum mereka. Allah memerangi mereka! Bagaimanakah mereka dipalingkan?"  (9:30)<br /></blockquote>
             Satu bukti  telah didatangkan Allah untuk menunjukkan kepalsuan kepercayaan mereka. Buktinya  adalah pada amalan memakan makanan, berbunyi:<br /> 
              <blockquote>"Al-Masih,  putera Mariam, hanyalah seorang rasul; rasul-rasul sebelum dia telah berlalu.  Ibunya seorang wanita yang benar; mereka berdua makan makanan. Perhatikanlah  bagaimana Kami memperjelaskan ayat-ayat kepada mereka, kemudian perhatikanlah  bagaimana mereka berpaling." (5:75)<br /></blockquote>
              Nabi Isa  dan ibunya makan makanan. Tetapi Tuhan tidak makan. Kalau Dia makan tentu Dia  mempunyai sebuah "pintu kecil" untuk mengeluarkan makanan yang tidak diperlukan  lagi. Tuhan tidak ada pintu tersebut seperti yang terdapat di bahagian belakang  badan manusia atau haiwan.</p><p>Sekiranya  hujah itu disampaikan kepada orang-orang yang mempercayai Nabi Isa itu Tuhan  atau anak-Nya, tentu mereka akan berpaling juga dan tetap dengan kepercayaan  mereka. Begitulah manusia dengan kepercayaan agamanya. Mereka lupa menggunakan  akal.</p><p><b>Akhirat</b></p><p>Kepercayaan serupa itu  sungguh berat di sisi Allah sehingga Nabi Isa akan ditanya di akhirat. Baginda akan <b>ditanya</b> sama ada baginda telah  menyatakan bahawa baginda dan ibunya adalah tuhan-tuhan selain daripada  Allah. Pertanyaan-Nya berbunyi:<br /> <blockquote>"Wahai Isa putera Mariam,  adakah kamu mengatakan kepada manusia, 'Ambillah aku dan ibuku sebagai  tuhan-tuhan selain daripada Allah'?" (5:116)<br /></blockquote>
              Nabi Isa akan  menjawab:<br /> 
               <blockquote>"Kepada Engkau sanjungan!  Tiadalah bagiku untukku mengatakan apa yang aku tiada hak dengannya. Jika aku  mengatakannya, Engkau mengetahuinya, dengan mengetahui apa yang di dalam jiwaku,  dan aku tidak mengetahui apa yang di dalam jiwa Engkau; sesungguhnya Engkaulah  yang mengetahui yang ghaib." (5:116)<br /></blockquote>
               Jawapannya bersambung  lagi:<br /> 
                <blockquote>"Aku hanya mengatakan  kepada mereka apa yang Engkau memerintahkan aku dengannya: 'Sembahlah Allah,  Pemelihara aku dan Pemelihara kamu.' Dan aku seorang saksi ke atas mereka selama  aku di kalangan mereka; tetapi setelah Engkau mematikan aku, Engkau Sendiri  adalah penjaga ke atas mereka; Engkau saksi atas segala sesuatu."  (5:117)<br /></blockquote>
                Nabi Muhammad juga akan  ditanya di akhirat atas sesuatu yang amat berat juga. Baginda ditanya mengenai  sambutan kaumnya terhadap al-Qur'an. Jawapan baginda berbunyi:<br /> 
                 <blockquote>"Wahai Pemeliharaku,  sesungguhnya kaumku mengambil al-Qur'an ini sebagai suatu yang tidak  dipedulikan." (25:30)<br /></blockquote>
                 Itulah yang berlaku pada  hari ini. Ajaran al-Qur'an tidak dipedulikan. Namun, masa masih ada untuk semua  kembali kepada ajaran al-Qur'an.
                 </p>
        
      </div>      
		   
	</div>
    
    <div id="goback"><div class="navigasi"><a href="index.html"><img src="images/icon-home.png" /></a></div></div>

<div id="footer">
<div id="footerbox">

</div>
</div> 


</body>
</html>
