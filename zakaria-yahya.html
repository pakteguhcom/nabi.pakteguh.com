<!doctype html>
<html>
<head>
<meta charset="utf-8">
<title>Kisah 25 Nabi dan Rasul</title>
<meta name="viewport" content="width=device-width, initial-scale=1"> 

<link href="style.css" rel="stylesheet" type="text/css">


</head>

<body>

    <div id="header">
<div id="headbox"><h2>Kisah 25 Nabi dan Rasul</h2></div>
</div>

<div id="single">
    	<div id="isi">
        
        <h2>Nabi Zakaria A.S & Nabi Yahya A.S</h2>
        
<p>Nabi Zakaria, ayahnya Nabi Yahya sedar dan mengetahui bahawa anggota-anggota  keluarganya, saudara-saudaranya, sepupu-sepupunya dan anak-anak saudaranya  adalah orang-orang jahat Bani Israil yang tidak segan-segan melanggar  hukum-hukum agama dan berbuat maksiat, disebabkan iman dan rasa keagamaan mereka  belum meresap betul didalam hati mereka, sehingga dengan mudah mereka tergoda  dan terjerumus ke dalam lembah kemungkaran dan kemaksiatan. Ia khuatir bila  ajalnya tiba dan meninggalkan mereka tanpa seorang waris yang dapat melanjutkan  pimpinannya atas kaumnya, bahawa mereka akan makin rusak dan makin berani  melakukan kejahatan dan kemaksiatan bahkan ada kemungkinan mereka mengadakan  perubahan-perubahan di dalam kitab suci Taurat dan menyalah-gunakan hukum-hukum  agama.</p><p>Kekhuatiran itu selalu mengganggu fikiran Zakaria disamping rasa  sedih hatinya bahawa ia sejak kahwin hingga mencapai usia sembilan puluh tahun,  Tuhan belum mengurniakannya dengan seorang anak yang ia idam-idamkan untuk  menjadi penggantinya memimpin dan mengimami Bani Isra'il. Ia agak terhibur dari  rasa sedih dan kekhuatirannya semasa ia bertugas memelihara dan mengawasi Maryam  yang dapat dianggap sebagai anak kandungnya sendiri. Akan tetapi rasa sedihnya  dan keinginanya yang kuat untuk memperolhi keturunan tergugah kembali ketika ia  menyaksikan mukjizat hidangan makanan dimihrabnya Maryam. Ia berfikir didalam  hatinya bahawa tiada sesuatu yang mustahil di dalam kekuasaan Allah. Allah yang  telah memberi rezeki kepada Maryam dalam keadaan seorang diri tidak berdaya dan  berusaha, Dia pula berkuasa memberinya keturunan bila Dia kehendaki walaupun  usianya sudah lanjut dan rambutnya sudah penuh uban.</p><p>Pada suatu malam  yang sudah larut duduklah Zakaria di mihramnya menghiningkan cipta memusatkan  fikiran kepada kebesaran Allah seraya bermunajat dan berdoa dengan khusyuk dan  keyakinan yang bulat. Dengan suara yang lemah lembut berucaplah ia dalam doanya:  "Ya Tuhanku berikanlah aku seorang putera yang akan mewarisiku dan mewarisi  sebahagian dari keluarga Ya'qub, yang akan meneruskan pimpinan dan tuntunanku  kepada Bani Isra'il. Aku khuatir bahawa sepeninggalanku nanti anggota-anggota  keluargaku akan rusak kembali aqidah dan imannya bila aku tinggalkan mati tanpa  seorang pemimpin yang akan menggantikan aku. Ya Tuhanku, tulangku telah menjadi  lemah dan kepalaku telah dipenuhi uban sedang isteriku adalah seorang perempuan  yang mandul namun kekuasaan-Mu adalah diatas segala kekuasaan dan aku tidak  jemu-jemunya berdoa kepadamu memohon rahmat-Mu mengurniai kau seorang putera  yang soleh yang engkau redhai."</p><p>Allah berfirman memperkenankan permohonan  Zakaria: "Hai Zakaria Kami memberi khabar gembira kepadamu, kamu akan memperoleh  seorang putera bernama Yahya yang soleh yang membenarkan kitab-kitab Allah  menjadi pemimpin yang diikuti bertahan diri dari hawa nafsu dan godaan syaitan  serta akan menjadi seorang nabi."<br />Berkata Zakaria: "Ya Tuhanku bagaimana aku  akan memperolehi anak sedangkan isteri adalah seorang perempuan yang mandul dan  aku sendiri sudah lanjut usianya."</p><p>Allah menjawab dengan firman-Nya:  "Demikian itu adalah suatu hal yang mudah bagi-Ku. Tidakkah aku telah ciptakan  engkau padahal engkau di waktu itu belum ada sama sekali?"<br />Berkata Zakaria:  "Ya Tuhanku, berilah aku akan suatu tanda bahawa isteri aku telah mengandung."  Allah berfirman: "Tandanya bagimu bahawa engkau tidak dapat berkata-kata dengan  manusia selama tiga hari berturut-turut kecuali dengan isyarat. Dan sebutlah  nama-Ku sebanyak-banyaknya serta bertasbihlah diwaktu petang dan pagi  hari."</p><p>Nabi Yahya bin Zakaria a.s. tidak banyak dikisahkan oleh Al-Quran  kecuali bahawa ia diberi ilmu dan hikmah selagi ia masih kanak-kanak dan bahawa  ia seorang putera yang berbakti kepada kedua ora ng tuanya dan bukanlah orang  yang sombong durhaka. Ia terkenal cerdik pandai, berfikiran tajam sejak ia  berusia muda, sangat tekun beribadah yang dilakukan siang dan malam sehingga  berpengaruh kepada kesihatan badannya dan menjadikannya kurus kering, wajahnya  pucat dan matanya cekung.</p><p>Ia dikenal oleh kaumnya sebagai orang alim  menguasai soal-soal keagamaan, hafal kitab Taurat, sehingga ia menjadi tempat  bertanya tentang hukum-hukum agama. Ia memiliki keberanian dalam mengambil  sesuatu keputusan, tidak takut dicerca orang dan tidak pula menghiraukan ancaman  pihak penguasa dalam usahanya menegakkan kebenaran dan melawan kebathilan.<br />Ia  selalu menganjurkan orang-orang yang telah berdosa agar bertaubat dari dosanya.  Dan sebagai tanda taubatnya mereka dipermandikan { dibaptiskan } di sungai  Jordan, kebiasaan mana hingga kini berlaku di kalangan orang-orang Kristian dan  kerana Nabi Yahya adalah orang pertama yang mengadakan upacara itu, maka ia  dijuluki "Yahya Pembaptis".</p><p>Dikisahkan bahawa Hirodus Penguasa Palestin  pada waktu itu mencintai anak saudaranya sendiri bernama Hirodia, seorang gadis  yang cantik, ayu, bertubuh lampai dan ramping dan berhasrat ingin mengahwininya.  Sang gadis berserta ibunya dan seluruh anggota keluarga menyentujui rencan  perkahwinan itu, namun Nabi Yahya menentangnya dan mengeluarkan fakwa bahawa  perkahwinan itu tidak boleh dilaksanakan kerana bertentangan dengan syariat Musa  yang mengharamkan seorang mengahwini anak saudaranya sendiri.</p><p>Berita  rencana perkahwinan Hirodus dan Hirodia serta fatwa Nabi Yahya yang melarangnya  tersiar di seluruh pelosok kota dan menjadi pembicaraan orang di segala tempat  di mana orang berkumpul. Herodia si gadis cantik calon isteri itu merasa sedih  bercampur marah terhadap Nabi Yahya yang telah mengeluarkan fatwa mengharamkan  perkahwinannya dengan bapa saudaranya sendiri, fatwa mana telah membawa reaksi  dan pendapat dikalangan masyarakat yang luas. Ia khuatir bahawa bapa saudaranya  Herodus calon suami dapat terpengaruh oleh fatwa Nabi Yahya itu dan terpaksa  membatalkan perkahwinan yang sudah dinanti-nanti dan diidam-idamkan, bahkan  bahkan sudah menyiapkan segala sesuatu berupa pakaian mahupun peralatan yang  perlu untuk pesta perkahwinan yang telah disepakati itu.</p><p>Menghadapi fatwa  Nabi Yahya dan reaksi masyarakat itu, Herodia tidak tinggal diam. Ia berusaha  dengan bersenjatakan kecantikkan dan parasnya yang ayu itu mempengaruhi bapa  saudaranya calon suaminya agar rencana perkahwinan dilaksanakan menurut rencana.  Dengan merias diri dan berpakaian yang merangsang, ia pergi mengunjungi bapa  saudaranya Herodus yang sedang dilanda mabuk asmara. Bertanya Herodus kepada  anak saudaranya calon isterinya yang nampak lebih cantik daripada biasa : "Hai  manisku, apakah yang dapat aku berbuat untukmu. Katakanlah aku akan patuhi  segala permintaanmu, kedatanganmu kemari pada saat ini tentu didorong oleh  sesuatu hajat yang mendesak yang ingin engkau sampaikan kepadaku. Sampaikanlah  kepadaku tanpa ragu-ragu, hai sayangku, aku sedia melayani segala keperluan dan  keinginanmu."</p><p>Herodia menjawab: "Bila Tuan Raja berkenan, maka aku hanya  mempunyai satu permintaan yang mendorongku datang mengunjungi Tuanku pada saat  ini. Permintaanku yang tunggal itu ialah kepala Yahya bin Zakaria orang yang  telah mengacau rencana kita dan mencemarkan nama baik Tuan Raja dan namaku  sekeluarga di segala tempat dan penjuru. Supaya dia dipenggal kepalanya.  Alangkah puasnya hatiku dan besarnya terima kasihku, bila Tuanku berkenan  meluluskan permintaanku ini".<br />Herodus yang sudah tergila-gila dan tertawan  hatinya oleh kecantikan dan keelokan Herodia tidak berkulik menghadapi  permintaan calon isterinya itu dan tidak dapat berbuat selain tunduk kepada  kehendaknya dengan mengabaikan suara hati nuraninya dan panggilan akal sihatnya.  Demikianlah maka tiada berapa lama dibawalah kepala Yahya bin Zakaria berlumuran  darah dan diletakkannya di depan kesayangannya Herodia yang tersenyum tanda  gembira dan puas hati bahawa hasratnya membalas dendam terhadap Yahya telah  terpenuhi dan rintangan utama yang akan menghalangi rencana perkahwinannta telah  tersingkirkan, walaupun perbuatannya itu menurunkan laknat Tuhan atas dirinya,  diri rajanya dan Bani Isra'il seluruhnya.</p><p>Cerita tentang Zakaria dan  Yahya terurai di atas dikisahkan oleh Al-Quran, surah Maryam ayat 2 sehingga  ayat 15, surah Ali Imran ayat 38 senhingga ayat 41 dan surah Al-Anbiya' ayat 89  sehingga ayat 90.</p>
        
        </div>      
		   
	</div>
    
    <div id="goback"><div class="navigasi"><a href="index.html"><img src="images/icon-home.png" /></a></div></div>

<div id="footer">
<div id="footerbox">

</div>
</div> 


</body>
</html>
